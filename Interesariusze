Cel Projektu:
Stworzenie modelu danych umożliwiającego wyszukiwanie i analizę informacji o gospodarkach, opartego na danych udostępnianych przez EUROSTAT.

Pierwszorzędni Interesariusze:
•	Inwestorzy indywidualni oraz przedsiębiorcy międzynarodowi: Dzięki temu systemowi inwestorzy będą mogli w łatwy sposób analizować dane w celu potencjalnej inwestycji w danym rejonie. Umożliwi to ocenę ryzyka inwestycyjnego, wyszukania przez nich idealnego regionu do inwestycji oraz podjęcie świadomej decyzji.

•	Firmy specjalizujące się w analizie rynkowej:  Wykorzystanie systemu do tworzenia szczegółowych raportów rynkowych, prognoz ekonomicznych itp.

•	Instytucje rządowe, ministerstwa: Łatwy dostęp do przeróżnych danych umożliwi monitorowanie wskaźników gospodarczych. Możliwe porównanie pozycji kraju w stosunku do innych krajów europejskich. Planowanie polityki ekonomicznej itp.

Drugorzędni interesariusze:
•	Nauczyciele, wykładowcy i studenci: System mógłby być wykorzystywany w celach edukacyjnych do nauki analizy danych gospodarczych, badania trendów.

•	Uniwersytety i instytuty badawcze: Ułatwienie prowadzenia badań naukowych nad gospodarkami europejskimi, analizy wpływu polityki ekonomicznej na społeczeństwo.

•	Międzynarodowe organizacje: Przykładowo organizacje zajmujące się ochroną środowiska mogą korzystać z danych w celu analizy wpływu działań gospodarczych na środowisko (monitorowanie zanieczyszczeń, liczba gospodarstw posiadających energię z OZE itp.)

Trzeciorzędni interesariusze:

•	Dziennikarze: Łatwy dostęp do danych innych krajów europejskich, na przykład, umożliwi ocenę wpływu działań rządu na gospodarkę w porównaniu do innych krajów.

•	Indywidualne osoby: Dostęp do danych pozwoli min. na poszerzenie wiedzy, porównanie gospodarki swojego kraju z innymi krajami europejskimi itp.
